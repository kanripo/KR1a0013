# -*- mode: mandoku-view; -*-
#+TITLE: 溫公易說
#+DATE: 2015-08-24 21:53:41.398886
#+PROPERTY: ID KR1a0013
#+PROPERTY: BASEEDITION WYG    
#+PROPERTY: JUAN 提要
<pb:KR1a0013_WYG_000-1a>¶
欽定四庫全書　　　　經部一¶
　易説　　　　　　　　易類¶
　　提要¶
　　　　(臣/)等謹案易説六卷宋司馬光撰光事蹟見¶
　　　　宋史本傳攷蘇軾撰光行狀載所作易説三¶
　　　　卷注繫辭二卷宋史藝文志作易説一卷又¶
　　　　三卷又繫辭説二卷晁公武讀書志云易説¶
　　　　雜解易義無詮次未成書朱子語類又云嘗¶
<pb:KR1a0013_WYG_000-1b>¶
　　　　得温公易説于洛人范仲彪盡隨卦六二其¶
　　　　後缺焉後數年好事者于北方互市得板本¶
　　　　喜其復全是其書在宋時所傳本已往往多¶
　　　　寡互異其後乃并失傳故朱&KR0156;尊經義考亦¶
　　　　注為已佚今獨永樂大典中有之而所列實¶
　　　　不止于隨卦似即朱子所稱後得之本其釋¶
　　　　本卦或三四爻或一二爻且有全無説者惟¶
　　　　繫辭差完備而説卦以下僅得二條亦與晁¶
<pb:KR1a0013_WYG_000-2a>¶
　　　　公武之言相合又以陳友文集傳精義馮椅¶
　　　　易學胡一桂㑹通諸書所引光説核之一一¶
　　　　具在知為宋代原本無疑其解義多闕者葢¶
　　　　光本撰次未成如所著潛虚轉以不完者為¶
　　　　真本並非有所殘佚也光傳家集中有答韓¶
　　　　秉國書謂王輔嗣以老莊解易非易之本㫖¶
　　　　不足為據葢其意在深闢虚無元渺之説故¶
　　　　于古今事物之情狀無不貫徹疏通推闡深¶
<pb:KR1a0013_WYG_000-2b>¶
　　　　至如解同人之彖曰君子樂與人同小人樂¶
　　　　與人異君子同其逺小人同其近坎之大象¶
　　　　曰水之流也習而不止以成大川人之學也¶
　　　　習而不止以成大賢咸之九四曰心苟傾焉¶
　　　　則物以其類應之故喜則不見其所可怒怒¶
　　　　則不見其所可喜愛則不見其所可惡惡則¶
　　　　不見其所可愛大都不襲先儒舊説而有得¶
　　　　之言要如布帛菽粟之切于日用惜其沈湮¶
<pb:KR1a0013_WYG_000-3a>¶
　　　　滋久説易家竟不獲覩其書今幸際¶
　　聖朝表章典籍復得搜羅故簡裒次成編亦可知¶
　　　　名賢著述其精意所在有不終泯于來世者¶
　　　　矣謹校勘釐訂略仿宋史原目定為六卷著¶
　　　　于録乾隆四十九年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR1a0013_WYG_000-4a>¶
易説原序¶
九師興而易道微易之微豈専九師咎哉彖翼而下旁¶
薄深廣留七分者亡幾田丁施費&KR0899;&KR0899;師授俾勿墜龍¶
龜圖書或左用之而不悟京房守緯數其失也浮二千¶
年間易道倀倀如蒙霧行述而不論河汾猶難之歴越¶
五閠真人御宇王澤萃鍾異人間世希夷抉羲畫而成¶
于邵濓溪泄周經而融于程以至匯為漢上而尚變演¶
為考亭而尚占支析為合沙而尚象三聖𤣥藴剖抉靡¶
<pb:KR1a0013_WYG_000-4b>¶
遺而讀者瞭然如生三代之世晚得温公易説一編視¶
諸老尤最通暢今流傳人間世藁雖未完其論太極隂¶
陽之道乾坤律吕之交正而不頗明而不鑿獵獵與濓¶
洛貫穿中間分剛柔中正配四時微疑未安學者直心¶
㑹爾易之作聖人吉凶與民同患之書也非隠奥難深¶
而難見也談易而病其隱且艱非深于易者也參習是¶
編易道庶其明乎時丙申臘月朔茶陵後學古迂陳仁¶
子同俌序¶
#+PROPERTY: JUAN 易總論
<pb:KR1a0013_WYG_000-5a>¶
易總論¶
或曰易者聖人之所作乎曰易者先天而生後天而終¶
細無不該大無不容逺無不臻廣無不充惟聖人能索¶
而知之逆而推之使民識其所來而知其所歸夫易者¶
自然之道也子以為伏羲出而後易乃生乎或曰敢問¶
易者天事歟抑人事歟曰易者道也道者萬物所由之¶
塗也孰為天孰為人故易者隂陽之變也五行之化也¶
出於天施於人被於物莫不有隂陽五行之道焉故陽¶
<pb:KR1a0013_WYG_000-5b>¶
者君也父也樂也徳也隂者臣也子也禮也刑也五行¶
者五事也五常也五官也推而廣之凡宇宙之間皆易¶
也烏在其專於天專於人二者之論皆蔽也且子以聖¶
人為取諸胸臆而為仁義禮樂乎蓋有所本之矣¶
或曰易道其有亡乎天地可敝則易可亡孔子曰乾坤¶
毁則無以見易易不可見則乾坤或幾乎息矣是故人¶
雖甚愚而易未嘗亡也推而上之邃古之前而易已生¶
抑而下之億世之後而易無窮是故易之書或可亡也¶
<pb:KR1a0013_WYG_000-6a>¶
若其道則未嘗一日而去物之左右也萬物蚩蚩若魚¶
蝦蠃蚌之處於海食焉游焉死焉而終莫之知也¶
或曰聖人之作易也為數乎為義乎曰皆為之二者孰¶
急曰義急數亦急何為乎數急曰義出於數也義何為¶
出於數曰禮樂刑徳隂陽也仁義禮智信五行也義不¶
出於數乎故君子知義而不知數雖善無所統之夫水¶
無源則竭木無本則蹶是以聖人抉其本源以示人使¶
人識其所來則益固矣易曰君子居則觀其象而玩其¶
<pb:KR1a0013_WYG_000-6b>¶
辭動則觀其變而玩其占明二者之不可偏廢也¶
#+PROPERTY: JUAN 目錄
<pb:KR1a0013_WYG_000-7a>¶
易説目録¶
　卷一¶
　　上經(乾/訟)　　　　　(蒙畜需履/小)¶
　卷二¶
　　上經(泰/蠱)　(否/臨)　(同人噬大有賁謙剥豫復隨/觀    嗑)¶
　　　　(无妄/大過)　(大畜離頤/坎)¶
　卷三¶
　　下經(咸/睽)　(恒/蹇)　(遯/解)　(大壯益晉夬明夷/損          姤)　(家人/)¶
<pb:KR1a0013_WYG_000-7b>¶
　卷四¶
　　下經(萃/漸)　(升妹团豐井旅革巽鼎兑震渙艮節/歸)¶
　　　　(中孚/既濟)　(小過/未濟)¶
　卷五¶
　　繫辭上¶
　卷六¶
　　繫辭下　説卦　序卦　雜卦¶
