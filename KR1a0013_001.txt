# -*- mode: mandoku-view; -*-
#+TITLE: 溫公易說
#+DATE: 2015-08-24 21:53:41.422690
#+PROPERTY: ID KR1a0013
#+PROPERTY: BASEEDITION WYG    
#+PROPERTY: JUAN 卷一
<pb:KR1a0013_WYG_001-1a>¶
欽定四庫全書¶
　易説卷一¶
　　　　　　　　　　　　宋　司馬光　撰¶
　上經(乾/師)　(坤/比)　(屯畜蒙履需/小)　(訟/)¶
䷀(乾下/乾上)¶
乾元亨利貞¶
初九潛龍勿用¶
　初九陽之始也于律為黄鍾于厯為建子之月陽氣¶
<pb:KR1a0013_WYG_001-1b>¶
　方萌于黄泉太隂始盛萬物未被其澤故曰潛龍龍¶
　者何陽也陽則曷謂之龍龍者神獸變化無常升降¶
　有時故象陽也其言勿用何聖人觀象而為之戒也¶
　潛龍之時伏于泉不可用也是故冬華而雷為妖為¶
　災人躁而狂為凶為殃皆時不可用而用之也¶
九二見龍在田利見大人¶
　九二者陽之見也于律為太蔟于厯為建寅之月陽¶
　氣蔟達發而在田萬物忻忻生意昭蘇故曰見龍在¶
<pb:KR1a0013_WYG_001-2a>¶
　田其言利見大人者何通之于人也君子修徳行義¶
　始聞于人人莫不悦莫不歸焉雖未有功善之端也¶
　治之本也故曰利見大人¶
九三君子終日乾乾夕惕若厲无咎¶
　九三陽之進也于律為姑洗于厯為建辰之月萬物¶
　畢生而趨于繁茂之時也故君子進徳修業自强不¶
　息也其言夕惕若厲無咎者何聖人為之戒也九三¶
　在下體之上居上體之下勤則進乎上怠則退乎下¶
<pb:KR1a0013_WYG_001-2b>¶
　故夕惕若厲然後得无咎也¶
九四或躍在淵无咎¶
　九四陽之盛也于律為蕤賔于厯為建午之月萬物¶
　誠茂矣而未及于大成徳業誠盛矣而未至于夫亨¶
　安居則不能欲進而自疑故躍以試之也夫言在淵¶
　无咎者何失于進不若失于止之愈也¶
九五飛龍在天利見大人¶
　九五陽之成也于律為夷則于厯為建申之月黍稷¶
<pb:KR1a0013_WYG_001-3a>¶
　既實功徳成矣徳業普施大人亨矣萬物熙熙道力¶
　行矣故曰利見大人¶
上九亢龍有悔¶
　乾上九或曰物之盛則蕤賔不若林鍾也物之成則¶
　夷則不若仲吕也舉其微而舍其彰何也曰君倡而¶
　臣和陽生而隂成故隂者佐陽而代有終也陽者倡¶
　隂而尸其功也是君臣之道也又何疑矣(案光解乾/坤六爻本)¶
　(于景王將鑄無射篇韋昭注云十一月曰黄鍾乾初/九正月曰太蔟乾九二三月曰姑洗乾九三五月曰)¶
<pb:KR1a0013_WYG_001-3b>¶
　(蕤賔乾九四七月曰夷則乾九五九月曰黄鍾乾上/九據此則此爻注于律應為無射為建戌之月乃此)¶
　(條復論蕤賔林鍾夷則仲/吕不及無射疑上有脱文)¶
用九見羣龍无首吉¶
　龍者神獸能隠能見有變化之象陽氣能生能成聖¶
　賢能出能處故易皆謂之龍惟聖知聖惟賢知賢聖¶
　賢見己之類當推而下之勿為之首為之首則亢矣¶
彖曰大哉乾元萬物資始乃統天雲行雨施品物流形¶
大明終始六位時成時乘六龍以御天乾道變化各正¶
<pb:KR1a0013_WYG_001-4a>¶
性命保合大和乃利貞首出庶物萬國咸寜¶
象曰天行健君子以自彊不息¶
潛龍勿用陽在下也見龍在田徳施普也終日乾乾反¶
復道也¶
　反復道也君子進徳修業反復以求先王之道而力¶
　行之¶
或躍在淵進无咎也¶
　進无咎也言進亦无咎而君子寜在淵也¶
<pb:KR1a0013_WYG_001-4b>¶
飛龍在天大人造也¶
　大人造也大人之所宜為也¶
亢龍有悔盈不可乆也用九天徳不可為首也¶
文言曰元者善之長也亨者嘉之㑹也利者義之和也¶
貞者事之幹也君子體仁足以長人嘉㑹足以合禮利¶
物足以和義貞固足以幹事¶
　元者善之長也體仁足以長人長猶首也仁者愛人¶
　人皆歸之可為之首亨者嘉之㑹也嘉㑹足以合禮¶
<pb:KR1a0013_WYG_001-5a>¶
　君明臣忠父慈子孝兄友弟恭夫義婦順上下皆羙¶
　際㑹交通然後成禮利者義之和也利物足以和義¶
　仁者聖人不裁之義則事失其宜人喪其利故君子¶
　以義制仁政然後和貞者事之幹也貞固足以幹事¶
　詩三百一言以蔽之曰思無邪故貞者事之幹也君¶
　子固守其正以楨幹萬事使不散亂也¶
君子行此四徳者故曰乾元亨利貞¶
初九曰潛龍勿用何謂也子曰龍徳而隠者也不易乎¶
<pb:KR1a0013_WYG_001-5b>¶
世不成乎名遯世无悶不見是而无悶樂則行之憂則¶
違之確乎其不可拔潛龍也¶
　不見是而無悶舉世非之亦無悶也樂行憂違君子¶
　遇有道得行其志則樂遇無道不得行其志則憂¶
九二曰見龍在田利見大人何謂也子曰龍徳而正中¶
者也庸言之信庸行之謹閑邪存其誠善世而不伐徳¶
博而化易曰見龍在田利見大人君徳也¶
　正中信謹以下皆所以修身也君子有君徳而無其¶
<pb:KR1a0013_WYG_001-6a>¶
　位修已以俟時徳已及人也¶
九三曰君子終日乾乾夕惕若厲无咎何謂也子曰君¶
子進徳脩業忠信可以進徳也脩辭立其誠所以居業¶
也知至至之可與幾也知終終之可與存義也是故居¶
上位而不驕在下位而不憂故乾乾因其時而惕雖危¶
无咎矣¶
　修辭立其誠所以居業也君子外修言辭内推至誠¶
　内外相應令無不行事業所以日新也¶
<pb:KR1a0013_WYG_001-6b>¶
九四曰或躍在淵无咎何謂也子曰上下无常非為邪¶
也進退无恒非離羣也君子進徳脩業欲及時也故无¶
咎¶
　君子時行則上進時止則下退非為邪以求利非違¶
　衆以干名也恐失時而已¶
九五曰飛龍在天利見大人何謂也子曰同聲相應同¶
氣相求水流濕火就燥雲從龍風從虎聖人作而萬物¶
覩本乎天者親上本乎地者親下則各從其類也¶
<pb:KR1a0013_WYG_001-7a>¶
　聖人在位萬物無不知之故聖賢畢集亦從其類也¶
上九曰亢龍有悔何謂也子曰貴而無位髙而无民賢¶
人在下位而无輔是以動而有悔也¶
　既亢驕自賢則賢人在下位莫肯輔其顛危也¶
潛龍勿用下也見龍在田時舍也¶
　為時所捨故有君徳而無其位¶
終日乾乾行事也或躍在淵自試也飛龍在天上治也¶
亢龍有悔窮之災也乾元用九天下治也¶
<pb:KR1a0013_WYG_001-7b>¶
潛龍勿用陽氣潛藏見龍在田天下文明終日乾乾與¶
時偕行或躍在淵乾道乃革飛龍在天乃位乎天徳亢¶
龍有悔與時偕極乾元用九乃見天則¶
乾元者始而亨者也利貞者性情也乾始能以羙利利¶
天下不言所利大矣哉¶
大哉乾乎剛健中正純粹精也六爻發揮旁通情也時¶
乘六龍以御天也雲行雨施天下平也¶
君子以成徳為行日可見之行也潛之為言也隠而未¶
<pb:KR1a0013_WYG_001-8a>¶
見行而未成是以君子弗用也¶
君子學以聚之問以辨之寛以居之仁以行之易曰見¶
龍在田利見大人君徳也¶
九三重剛而不中上不在天下不在田故乾乾因其時¶
而惕雖危无咎矣¶
九四重剛而不中上不在矢下不在田中不在人故或¶
之或之者疑之也故无咎¶
夫大人者與天地合其徳與日月合其明與四時合其¶
<pb:KR1a0013_WYG_001-8b>¶
序與鬼神合其吉凶先天而天弗違後天而奉天時天¶
且弗違而况于人乎况于鬼神乎¶
亢之為言也知進而不知退知存而不知亡知得而不¶
知喪其惟聖人乎知進退存亡而不失其正者其惟聖¶
人乎¶
䷁(坤下/坤上)¶
坤元亨利牝馬之貞君子有攸往先迷後得主利西南¶
得朋東北喪朋安貞吉¶
<pb:KR1a0013_WYG_001-9a>¶
彖曰至哉坤元萬物資生乃順承天坤厚載物徳合无¶
疆含𢎞光大品物咸亨牝馬地類行地无疆柔順利貞¶
君子攸行先迷失道後順得常西南得朋乃與類行東¶
北喪朋乃終有慶安貞之吉應地无疆¶
象曰地勢坤君子以厚徳載物¶
　乾之象曰自强不息坤之象曰厚徳載物何也曰强¶
　者勉之謂也載者安濟之謂也君子自强法天厚徳¶
　法地徳不厚則物不得而濟也是故自强不息則道¶
<pb:KR1a0013_WYG_001-9b>¶
　無不臻厚徳而載則物無不濟夫乾坤者易之門户¶
　二象者道徳之關樞也¶
初六履霜堅冰至¶
象曰履霜堅冰隂始凝也馴致其道至堅冰也¶
　初六者隂之始也于律為林鍾于厯為建未之月陽¶
　氣方盛隂生而物未之知也是故君子謹之其曰履¶
　霜堅冰至霜者寒之先也冰者寒之盛也君子見微¶
　而知彰原始而知終攘惡于未芽杜禍于未萌是以¶
<pb:KR1a0013_WYG_001-10a>¶
　身禔而國家乂寜也¶
六二直方大不習无不利¶
象曰六二之動直以方也不習无不利地道光也¶
　六二者于律為南吕于厯為建酉之月草木黄落暑¶
　去而寒至也其曰直方大何直方而大地之徳也六¶
　二何為擅地之徳坤之主也六二何為坤之主夫隂¶
　陽雖殊皆主中正者也故乾九五陽之主也坤六二¶
　隂之主也地之得其為直方大者何直者言其氣方¶
<pb:KR1a0013_WYG_001-10b>¶
　者言其形也大者兼形與氣而言之也¶
六三含章可貞或從王事无成有終¶
象曰含章可貞以時發也或從王事知光大也¶
　乾坤之爻得位未必告失位未必凶其故何也曰陽¶
　非隂則不成隂非陽則不生隂陽之道表裏相承隂¶
　勝則消陽勝則亢是故乾坤以隂居陽以陽居隂不¶
　皆為咎也乾之九三以陽居陽而不中故曰夕惕若¶
　厲無咎坤之六四以隂居隂而不中故曰括囊无咎¶
<pb:KR1a0013_WYG_001-11a>¶
　无譽皆剛柔太過故須畏慎而後免咎也然未失其¶
　正故不凶也九五六二居中履正其徳最羙九二六¶
　五不失其中徳羙次之九三六四不失其正雖危無¶
　疑九四六三雖無中正之徳九四以陽處下剛克而¶
　沈潛者也故曰在淵无咎六三以隂處上柔克而髙¶
　明者也故曰含章可貞¶
　六三者于律為應鍾于厯為建亥之月百榖斂藏萬¶
　物備成隂功小終體執乎柔而志存乎剛故曰含章¶
<pb:KR1a0013_WYG_001-11b>¶
　柔不泥于下剛不疑乎上故曰可貞王者尊之極也¶
　為臣之榮從王役也不敢專成下之職也承事之終¶
　臣之力也物以陽生得隂而成令由君出得臣而行¶
　故陽而不隂則萬物傷矣君而不臣則百職曠矣隂¶
　陽同功君臣同體天之經也人之紀也虞書曰予欲¶
　左右有民汝翼予欲宣力四方汝爲此之謂也¶
六四括囊无咎无譽¶
象曰括囊无咎慎不害也¶
<pb:KR1a0013_WYG_001-12a>¶
　六四者于律為大吕于厯為建丑之月曰窮于次月¶
　窮于紀天唫地閉萬物伏死隂氣大盛陽將更始履¶
　卑體順以隂居隂處不得中而潛伏乎其深是以幽¶
　晦否塞而不通雖无咎亦無譽也¶
六五黄裳元吉¶
象曰黄裳元吉文在中也¶
　六五者于律為夾鍾于厯為建夘之月天地始闢和¶
　氣融明莩甲發散庶物滋榮體柔而志剛乘隂而佐¶
<pb:KR1a0013_WYG_001-12b>¶
　陽中羙能黄上羙則元下羙則裳是以吉也¶
上六龍戰于野其血𤣥黄¶
象曰龍戰于野其道窮也¶
　上六者隂之窮也于律為仲吕于厯為建巳之月純¶
　隂用事陽道已窮冒進不已不能守中是以戰也夫¶
　下不能自重重之者上也臣不能自大大之者君也¶
　重而不已上必危大而不已君必虧既危且虧能無¶
　戰乎故君子執臣之樞守臣之機謹其樞固其機禍¶
<pb:KR1a0013_WYG_001-13a>¶
　無從來樞機之失儓僕為災雖得而勝之猶有傷也¶
　故曰其血黄𤣥文言曰臣弑其君子弑其父非一朝¶
　一夕之故其所由來者漸矣由辨之不早辨也嗚呼¶
　聖人之戒為人上者如此其深乎¶
用六利永貞¶
象曰用六永貞以大終也¶
文言曰坤至柔而動也剛至静而徳方後得主而有常¶
含萬物而化光坤道其順乎承天而時行¶
<pb:KR1a0013_WYG_001-13b>¶
積善之家必有餘慶積不善之家必有餘殃臣弑其君¶
子弑其父非一朝一夕之故其所由來者漸矣由辨之¶
不早辨也易曰履霜堅冰至蓋言順也¶
直其正也方其義也君子敬以直内義以方外敬義立¶
而徳不孤直方大不習无不利則不疑其所行也¶
　君子法地之直方則敬以直内義以方外敬義立而¶
　徳不孤則大也何謂敬以直内義以方外敬則所受¶
　不陷于敗也義則所適不失其宜也直且方者守諸¶
<pb:KR1a0013_WYG_001-14a>¶
　己而無待于外也君子居則不陷于敗動則不爽其¶
　宜施于身而身正施于國而國治夫又何習而何不¶
　利焉可以斷然無疑矣¶
隂雖有羙含之以從王事弗敢成也地道也妻道也臣¶
道也地道无成而代有終也¶
天地變化草木蕃天地閉賢人隠易曰括囊无咎无譽¶
蓋言謹也¶
君子黄中通理正位居體羙在其中而暢于四支發于¶
<pb:KR1a0013_WYG_001-14b>¶
事業羙之至也¶
隂疑于陽必戰為其嫌于无陽也故稱龍焉猶未離其¶
類也故稱血焉夫𤣥黄者天地之雜也天𤣥而地黄¶
䷂(震下/坎上)¶
屯元亨利貞勿用有攸往利建侯¶
彖曰屯剛柔始交而難生動乎險中大亨貞雷雨之動¶
滿盈天造草昧宜建侯而不寜¶
象曰雲雷屯君子以經綸¶
<pb:KR1a0013_WYG_001-15a>¶
　屯者何草木之始生也貫地而出屯然其難也象曰¶
　君子以經綸經綸者何猶云綱紀也屯者結之不解¶
　者也結而不解則亂亂而不緝則窮是以君子設綱¶
　布紀以緝其亂解其結然後物得其分事得其序治¶
　屯之道也¶
初九磐桓利居貞利建侯¶
象曰雖磐桓志行正也以貴下賤大得民也¶
　屯初九磐桓者何治屯之道不可遽也利居貞者何¶
<pb:KR1a0013_WYG_001-15b>¶
　治之不正愈以亂之也利建侯者何建侯所以治其¶
　綱也治其綱百目張夫又何亂之不緝何結之不解¶
　乎此之謂經綸之道也¶
六二屯如邅如乘馬班如匪㓂婚媾女子貞不字十年¶
乃字¶
象曰六二之難乘剛也十年乃字反常也¶
　人臣之道患不正也患不一也苟一而正通可必也¶
　十年之屯猶一日也¶
<pb:KR1a0013_WYG_001-16a>¶
六三即鹿无虞惟入于林中君子幾不如舍往吝¶
象曰即鹿无虞以從禽也君子舍之往吝窮也¶
六四乘馬班如求婚媾往吉无不利¶
象曰求而往明也¶
九五屯其膏小貞吉大貞凶¶
象曰屯其膏施未光也¶
上六乘馬班如泣血漣如¶
象曰泣血漣如何可長也¶
<pb:KR1a0013_WYG_001-16b>¶
䷃(坎下/艮上)¶
蒙亨匪我求童蒙童蒙求我初筮告再三瀆瀆則不告¶
利貞¶
彖曰蒙山下有險險而止蒙蒙亨以亨行時中也匪我¶
求童蒙童䝉求我志應也初筮告以剛中也再三瀆瀆¶
則不告瀆蒙也蒙以養正聖功也¶
　蒙者何百姓蚩蚩莫知所之聖人教之以道然後曉¶
　然識其是非故夫蒙者教人之象也匪我求童蒙童¶
<pb:KR1a0013_WYG_001-17a>¶
　蒙求我孔子曰不憤不啓不悱不發夫人不求我而¶
　强教之則志不應而言不從矣故君子之教道而弗¶
　牽强而弗抑開而弗達也初筮告再三瀆瀆則不告¶
　孔子曰學而不思則罔又曰舉一隅不以三隅反則¶
　不復也陸希聲曰初筮告啓其宗也再三瀆以塞聰¶
　也瀆則不告告乃成蒙也夫鍜礪者工也犀利者金¶
　也植藝者圃也堅實者木也則工雖巧不能持土以¶
　為兵圃雖良不能植穀而生梓也故才者天也不教¶
<pb:KR1a0013_WYG_001-17b>¶
　則棄教者人也不才則悖故人者受才于天而受教¶
　于師師者決其滯發其蔽抑其過引其不及以養進¶
　其天才而已繫辭曰苟非其人道不虚行此之謂也¶
象曰山下出泉蒙君子以果行育徳¶
　果行者言其動也育徳者言其静也君子動果而静¶
　専内明而外晦此之謂蒙以養正也¶
初六發蒙利用刑人用説桎梏以往吝¶
象曰利用刑人以正法也¶
<pb:KR1a0013_WYG_001-18a>¶
九二包蒙吉納婦吉子克家¶
象曰子克家剛柔接也¶
六三勿用取女見金夫不有躬无攸利¶
象曰勿用取女行不順也¶
六四困蒙吝¶
象曰困蒙之吝獨逺實也¶
　六四困蒙吝孔子曰困而不學民斯為下矣聖人于¶
　是爻也將以戒夫不學者也¶
<pb:KR1a0013_WYG_001-18b>¶
六五童蒙吉¶
象曰童蒙之吉順以巽也¶
　童蒙者何以吉也得人而信使之也昔齊桓公衛靈¶
　公之行犬彘之所不為也然而大則霸諸侯小則有¶
　一國其故何哉有管仲仲叔圉祝鮀王孫賈為之輔¶
　也二君者天下之不肖君也得賢人而信使之猶且¶
　安其身而収其功况明哲之君用忠良之臣者乎¶
上九擊蒙不利為冦利禦冦¶
<pb:KR1a0013_WYG_001-19a>¶
象曰利用禦冦上下順也¶
䷄(乾下/坎上)¶
需有孚光亨貞吉利涉大川¶
　需者何待時而行之謂也孚者見信于人之謂也夫¶
　信者已之所為也孚者待人而後成者也故夫需之¶
　道利安而不利躁修已以待人者也非夫信義著明¶
　道徳光大則不能以亨也居正待時然後吉也用邪¶
　求益冝其凶也需以涉難難可濟也躁以涉川沈可¶
<pb:KR1a0013_WYG_001-19b>¶
　必也¶
彖曰需須也險在前也剛健而不陷其義不困窮矣需¶
有孚光亨貞吉位乎天位以正中也利涉大川往有功¶
也¶
　坎陷也其云不陷何需然後進故不陷也又曰位乎¶
　天位以正中者何有孚光亨貞吉者人君所以待天¶
　下之道也¶
象曰雲上于天需君子以飲食宴樂¶
<pb:KR1a0013_WYG_001-20a>¶
　需之為飲食何也雲上于天萬物䕃之滂沱下施萬¶
　物飲之以豐以肥以榮以滋飲食燕樂及下之道也¶
初九需于郊利用恒无咎¶
象曰需于郊不犯難行也利用恒无咎未失常也¶
九二需于沙小有言終吉¶
象曰需于沙衍在中也雖小有言以吉終也¶
九三需于泥致冦至¶
象曰需于泥災在外也自我致冦敬慎不敗也¶
<pb:KR1a0013_WYG_001-20b>¶
　冦雖邇不犯不至故曰自我致㓂也能用需道故曰¶
　敬慎不敗也¶
六四需于血出自穴¶
象曰需于血順以聽也¶
　需于血者入險而傷也出于險者不競乃善也以需¶
　血者非需之地也子曰繋辭焉以盡其言變而通之¶
　以盡利此之謂也¶
九五需于酒食貞吉¶
<pb:KR1a0013_WYG_001-21a>¶
象曰酒食貞吉以中正也¶
　需九五需于酒食貞吉酒食者何福禄之謂也九五¶
　以中正而受尊位天之所佑人之所助也然則福禄¶
　既充矣而又何需焉曰中正者所以待天下之治也¶
　書曰允執其中又曰以萬民惟正之供夫中正者足¶
　以盡天下之治也舍乎中正而能亨天之福禄者寡¶
　矣¶
上六入于穴有不速之客三人來敬之終吉¶
<pb:KR1a0013_WYG_001-21b>¶
象曰不速之客來敬之終吉雖不當位未大失也¶
䷅(坎下/乾上)¶
訟有孚窒惕中吉終凶利見大人不利渉大川¶
彖曰訟上剛下險險而健訟訟有孚窒惕中吉剛來而¶
得中也終凶訟不可成也利見大人尚中正也不利渉¶
大川入于淵也¶
象曰天與水違行訟君子以作事謀始¶
初六不永所事小有言終吉¶
<pb:KR1a0013_WYG_001-22a>¶
象曰不永所事訟不可長也雖小有言其辯明也¶
九二不克訟歸而逋其邑人三百户无眚¶
象曰不克訟歸逋竄也自下訟上患至掇也¶
六三食舊徳貞厲終吉或從王事无成¶
象曰食舊徳從上吉也¶
九四不克訟復即命渝安貞吉¶
象曰復即命渝安貞不失也¶
九五訟元吉¶
<pb:KR1a0013_WYG_001-22b>¶
象曰訟无吉以中正也¶
上九或錫之鞶帶終朝三褫之¶
象曰以訟受服亦不足敬也(案訟卦説/原本缺)¶
䷆(坎下/坤上)¶
師貞文人吉无咎¶
　師貞丈人吉无咎何也曰難之也夫治衆天下之大¶
　事也非聖人則不能夫衆之所服者武也所從者智¶
　也所親者仁也三者不備而能用其衆未之有也然¶
<pb:KR1a0013_WYG_001-23a>¶
　或得之小或得之大或用之邪或用之正邪正大小¶
　之道其得失吉凶相去逺矣彼小人者以矯矯為武¶
　瞲瞲為智喣喣為仁衆人亦有悦而從之者所謂小¶
　也聖人者以正人為武安人為智利人為仁天下皆¶
　悦而從之所謂大也夫小人之得衆也以為上則暴¶
　以為下則亂故謂之邪聖人之得衆也所以禁暴而¶
　止亂也故謂之正夫衆非小人之所用也小人用之¶
　以為不正咎孰大焉子罕曰兵者所以威不軌而昭¶
<pb:KR1a0013_WYG_001-23b>¶
　文徳也聖人以興亂人以廢此之謂也¶
彖曰師衆也貞正也能以衆正可以王矣剛中而應行¶
險而順以此毒天下而民從之吉又何咎矣¶
　王者何大人之謂也剛中而應行險而順者治衆而¶
　不以剛則慢而不振用剛而不獲中則暴而無親上¶
　無應于君下無應于民則身危而功不成所施不在¶
　于順則衆怒而民不從四者非所以吉而无咎也吉¶
　而无咎則惟剛中而應行險而順者乎夫兵者危事¶
<pb:KR1a0013_WYG_001-24a>¶
　也故曰行險財用之蠧而民之殘也故曰毒天下毒¶
　之者其志將以安之也若鍼砭之所以已疾也是以¶
　民從而无咎也¶
象曰地中有水師君子以容民畜衆¶
　師之所以為容民畜衆者非特施于治兵之謂也故¶
　天子用之以治天下諸侯用之以治其國卿大夫用¶
　之以治其家其道一也¶
初六師出以律否臧凶¶
<pb:KR1a0013_WYG_001-24b>¶
象曰師出以律失律凶也¶
九二在師中吉无咎王三錫命¶
象曰在師中吉承天寵也王三錫命懐萬邦也¶
六三師或輿尸凶¶
象曰師或輿尸大无功也¶
六四師左次无咎¶
象曰左次无咎未失常也¶
六五田有禽利執言无咎長子帥師弟子輿尸貞凶¶
<pb:KR1a0013_WYG_001-25a>¶
象曰長子帥師以中行也弟子輿尸使不當也¶
　師六五柔也其為師之主奈何古者人君之遣將也¶
　跪而推轂曰閫以内寡人制之閫以外將軍制之進¶
　止之制賞罰之權皆決于外不從中覆也委任責成¶
　功而已矣六五以柔居尊下應于二二以剛中能任¶
　其事是以動則有功若田狩而獲禽也師出無名事¶
　故不成故曰利執言執者何奉辭伐罪之謂也舉國¶
　家之衆而委之一人此安危之機存亡之端不可以¶
<pb:KR1a0013_WYG_001-25b>¶
　不謹謹擇其人是人君之事守也故曰長子帥師弟¶
　子輿尸貞凶者雖正猶凶也¶
上六大君有命開國承家小人勿用¶
象曰大君有命以正功也小人勿用必亂邦也¶
䷇(坤下/坎上)¶
比吉原筮元永貞无咎不寜方來後夫凶¶
彖曰比吉也比輔也下順從也原筮元永貞无咎以剛¶
中也不寜方來上下應也後夫凶其道窮也¶
<pb:KR1a0013_WYG_001-26a>¶
　比吉比之所以吉者何雜卦曰比樂師憂凡物孤則¶
　危羣則强比者上下相親他不能間外不能侵者也¶
　故吉原筮者何比者不可苟合也是故初六曰有孚¶
　比之无咎夫初六比之始也始謀相親者不可不謹¶
　擇其人人之誠信未孚而親愛之取禍之道也故曰¶
　有孚比之无咎繫辭曰君子易其心而後語定其交¶
　而後求此之謂也原筮元永貞无咎者何凡比之道¶
　不可以不善也不可以不長也不可以不正也故曰¶
<pb:KR1a0013_WYG_001-26b>¶
　原筮元永貞无咎夫物比而不以剛中則柔邪也故¶
　彖曰原筮元永貞无咎以剛中也¶
象曰地上有水比先王以建萬國親諸侯¶
初六有孚比之无咎有孚盈缶終來有他吉¶
象曰比之初六有他吉也¶
六二比之自内貞吉¶
象曰比之自内不自失也¶
六三比之匪人¶
<pb:KR1a0013_WYG_001-27a>¶
象曰比之匪人不亦傷乎¶
六四外比之貞吉¶
象曰外比于賢以從上也¶
　外比者何棄親而從疎也棄親而從疎者非親賢而¶
　從上則不可也親賢而從上者苟不出乎正猶不免¶
　乎凶也夫比非大公之道也子曰君子周而不比小¶
　人比而不周故比而不中正者皆非君子之道也¶
九五顯比王用三驅失前禽邑人不誡吉¶
<pb:KR1a0013_WYG_001-27b>¶
象曰顯比之吉位正中也舍逆取順失前禽也邑人不¶
誡上使中也¶
　九五顯比吉何也九五履至貴之位為衆隂所歸暢¶
　其中正以懷海内從命者賞違命者誅善善惡惡而¶
　不在于私用中正以求比者也故曰顯比吉顯者光¶
　顯盛大之謂也王用三驅失前禽前禽者何背去之¶
　禽也失者何求與之相親而不可得者也¶
上六比之无首凶¶
<pb:KR1a0013_WYG_001-28a>¶
象曰比之无首无所終也¶
䷈(乾下/巽上)¶
小畜亨宻雲不雨自我西郊¶
彖曰小畜柔得位而上下應之曰小畜健而巽剛中而¶
志行乃亨宻雲不雨尚往也自我西郊施未行也¶
象曰風行天上小畜君子以懿文徳¶
初九復自道何其咎吉¶
象曰復自道其義吉也¶
<pb:KR1a0013_WYG_001-28b>¶
九二牽復吉¶
象曰牽復在中亦不自失也¶
九三輿説輻夫妻反目¶
象曰夫妻反目不能正室也¶
六四有孚血去惕出无咎¶
象曰有孚惕出上合志也¶
九五有孚攣如富以其鄰¶
象曰有孚攣如不獨富也¶
<pb:KR1a0013_WYG_001-29a>¶
上九既雨既處尚徳載婦貞厲月幾望君子征凶¶
象曰既雨既處徳積載也君子征凶有所疑也(案小畜/卦説原)¶
(本/缺)¶
䷉(兑下/乾上)¶
履虎尾不咥人亨¶
彖曰履柔履剛也説而應乎乾是以履虎尾不咥人亨¶
剛中正履帝位而不疚光明也¶
象曰上天下澤履君子以辨上下定民志¶
<pb:KR1a0013_WYG_001-29b>¶
　履者何人之所履也人之所履者何禮之謂也人有¶
　禮則生無禮則死禮者人所履之常也其曰辨上下¶
　定民志者何夫民生有欲喜進務得而不可厭者也¶
　不以禮節之則貪淫侈溢而無窮也是故先王作為¶
　禮以治之使尊卑有等長幼有倫内外有别親疎有¶
　序然後上下各安其分而無覬覦之心此先王制世¶
　御民之方也¶
初九素履往无咎¶
<pb:KR1a0013_WYG_001-30a>¶
象曰素履之往獨行願也¶
九二履道坦坦幽人貞吉¶
象曰幽人貞吉中不自亂也¶
六三眇能視跛能履履虎尾咥人凶武人為于大君¶
象曰眇能視不足以有明也跛能履不足以與行也咥¶
人之凶位不當也武人為于大君志剛也¶
九四履虎尾愬愬終吉¶
象曰愬愬終吉志行也¶
<pb:KR1a0013_WYG_001-30b>¶
九五夬履貞厲¶
象曰夬履貞厲位正當也¶
　夬者何決也履者何人之所履也人之所履有得有¶
　失為人君者決而正之得則有賞失則有法勸賞畏¶
　刑然後人莫敢不慎其履而天下國家可得而治也¶
　五以剛健為履之主乘其中正以決得失任斯重也¶
　可不戒乎故曰貞厲¶
上九視履考祥其旋元吉¶
<pb:KR1a0013_WYG_001-31a>¶
象曰元吉在上大有慶也¶
　¶
　¶
　¶
　¶
　¶
　¶
　¶
<pb:KR1a0013_WYG_001-31b>¶
　¶
　¶
　¶
　¶
　¶
　¶
　¶
　易説卷一¶
